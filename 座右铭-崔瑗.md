# 座右铭
- >来源：《古文鉴赏辞典》（上），上海辞书出版社2014年版
- >作者：【汉】崔瑗
- >[参考文章](https://www.xuexi.cn/lgpage/detail/index.html?id=8149797685443023772)
- 阅读时间：2025年10月15日
---
# 
```
无道人之短，无说己之长[1]。施人慎勿念，受施慎勿忘。世誉不足慕，唯仁为纪纲。隐心而后动，谤议庸何伤。无使名过实，守愚圣所臧。在涅贵不淄，暧暧内含光[2]。柔弱生之徒，老氏诫刚强[3]。行行鄙夫志，悠悠故难量[4]。慎言节饮食，知足胜不祥。行之苟有恒，久久自芬芳。
```
